# ✨ Özet ve Öne Çıkanlar

Tebrikler! Bu modülü tamamladınız. Bu noktada şunları biliyorsunuz:

Yazılım mühendisliği, bilimsel ilkelerin yazılımın tasarımına ve oluşturulmasına uygulanmasıdır.

Bir yazılım mühendisinin sorumlulukları, yazılım sistemlerini tasarlamayı, inşa etmeyi ve sürdürmeyi içerir.

SDLC’yi kullanmak, verimliliği artırabilir ve riskleri azaltabilir; bunu da:

* Ekip üyelerinin, ne üzerinde ve ne zaman çalışmaları gerektiğini bilmelerini sağlayarak
* Müşteri, diğer paydaşlar ve geliştirme ekibi arasındaki iletişimi kolaylaştırarak
* Paydaşların, sürecin neresine oturduklarını bilmelerini sağlayarak ve
* Alanlar arası (cross-domain) ekiplerin, görevlerini ne zaman tamamladıklarını bilip böylece geliştirmenin bir sonraki aşamaya geçebilmesini sağlayarak gerçekleştirir.

Yaygın yazılım mühendisliği süreçleri; gereksinim toplama, tasarım, kodlama, test etme, yayımlama ve dokümantasyondur.

Gereksinim toplama süreci; paydaşların belirlenmesini, hedef ve amaçların oluşturulmasını, gereksinimlerin paydaşlardan toplanmasını, gereksinimlerin dokümante edilmesini, analiz edilmesini, önceliklendirilmesini ve onaylanmasını içerir.

Bir SRS, yazılımın yerine getirmesi gereken işlevleri yakalayan ve ayrıca performansı için kıstasları veya hizmet seviyelerini belirleyen bir dokümandır.

Bir URS, kullanıcıya ait spesifikasyon gereksinimlerini ayrıntılandıran ve SRS’nin bir alt kümesini oluşturan bir dokümandır.

SysRS, bir SRS ile aynı bilgileri içerir; ancak buna ek olarak sistem yetenekleri, arayüzler ve kullanıcı özellikleri, politika gereksinimleri, mevzuat gereksinimleri, personel gereksinimleri, performans gereksinimleri, güvenlik gereksinimleri ve sistem kabul kriterlerini de içerebilir.

Waterfall, V-shape modeli ve Agile, yazılım geliştirme yaşam döngüsünü uygulamak için kullanılan farklı metodolojilerdir.

Fonksiyonel test, test edilen sistemin girdileri ve bunlara karşılık gelen çıktıları ile ilgilenirken; fonksiyonel olmayan test, performans, güvenlik, ölçeklenebilirlik ve erişilebilirlik gibi nitelikleri test eder. Regresyon testi ise, hata düzeltmesi gibi uygulamaya yakın zamanda yapılan bir değişikliğin, hâlihazırda var olan işlevselliği olumsuz etkilemediğini doğrular.

Dokümantasyon türleri; gereksinim, tasarım, teknik, kalite güvencesi (QA) ve kullanıcı dokümantasyonunu içerir.

Bir yazılım mühendisliği projesine birçok farklı rol dahildir. Bunlardan bazıları; proje yöneticisi veya Scrum Master, paydaş, sistem veya yazılım mimarı, UX tasarımcısı, yazılım geliştirici, test uzmanı veya QA mühendisi, site güvenilirliği veya Ops mühendisi, ürün yöneticisi veya ürün sahibi ve teknik yazar veya bilgi geliştiricidir.
